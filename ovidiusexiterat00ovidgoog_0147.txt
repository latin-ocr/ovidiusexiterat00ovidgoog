96 umsrnnn

Moenibus exiguis ingenioque loci.
Cum minime credas ‚ ut avis, densissimus hostis
20 Advolat et praedam rix bene visus agit.
Saepe intra muros clausis venientia portis
Per medias legimus noxia tela vias.
Est igitur rarus, rus qui colere audeat, isque
Hac arat infelix, hac tenet arma manu.
25 Sub galea pastor iunctis pice cantat avenis,
Proque lupo pavidae bella verentur ores.
Vix ope castelli defendimur. ettamen intus
Mixla facit Graecis barbara turba metum.
Quippe simul nobis habitat discrimine nullo
30 Barbarus et tecti plus quoque parte tenet.
Quos ut non timeas, possis odisse videndo
Pellibus et longa corpora tecta coma.
Hos quoque ‚ qui geniti Graia creduntur ab urbe,
Pro patrio cultu Persica braca tegit.
35 Exercent illi sociae commercia linguae:
Per gestum res est significanda mihi.
barbarus hic ego.sum ‚ quinon intellegor ulli,
Et rident stolidi verba Latina Getae3
Meque palam de me tuto male saepe loquuntur
40 Forsitan obiciunt exiliumque mibi,
† thue fit, in me aliquid, si quid dicentibus illis
Abnuerim quotiens adnuerimque, putant.
Adde, quod iniustum rigido ius dicitur ense,
Dantur etin medio vulnera saepe foro.
450 duram Lachesin, quae tam grave sidus habenti
Fila dedit vitae non breviora meae!
Quod patriae vultu vestroque caremus, amici,

Atque hic in Scythicis gentibus esse queror:

Utraque poena gravis. merui tamen Urbe carere,
50 Non merui tali forsitan esse loco.

Quid loquor al demens? ipsam quoque perdere

vitam
Caesaris offenso numine, dignus eram.

 

